=== Verbali
  In quanto tipologia differente di documento, i verbali necessitano di alcune *informazioni aggiuntive* tra cui la data dell'evento riportato, le presenze e le decisioni prese.
==== Presenze
  Nella *prima parte* del verbale è necessario specificare i *nominativi* delle persone presenti e degli assenti in tale data, in modo da tenere traccia delle partecipazioni. Deve anche essere specificato, in caso di verbali esterni, quali *persone* appartengono al *gruppo di lavoro* e quali all'*entità esterna* con il quale si sta discutendo.
  
==== Esiti
  Ogni *decisione* presa nella riunione andrà riportata nel verbale, includendo le motivazioni e gli eventuali punti di forza e di debolezza emersi. In caso di *contrasti* che richiedono una votazione, andrà riportato l’esito di questa insieme alla tabella che specifica chi ha votato a favore, chi contro e gli astenuti.

==== Interni
  I verbali interni andranno sempre *approvati* dal responsabile, ma tale approvazione potrà essere discussa nella riunione successiva. In caso si riscontrino *errori*, si procederà ad identificare le parti da correggere, e alla successiva correzione.\
  In ogni caso, un verbale è da considerare *valido* dal momento della prima approvazione.

==== Esterni
  I verbali esterni necessiteranno anche dell’*approvazione* dell’entità esterna che ha partecipato all’incontro, dopo aver superato l’approvazione interna.

==== Esempio esplicativo
  Dato il caso di un nuovo documento, la sua prima stesura avrà versione *0.0.1*.\
  Facendo finta che non abbia bisogno di ulteriori modifiche, il documento procede con una prima verifica, che va a buon fine producendo il documento con versione *0.1.0*.\
  Procedendo verso la fase di approvazione viene evidenziato che nel documento un argomento non è trattato in modo completo; si procede quindi con una nuova modifica, arrivando alla versione *0.1.1*.\
  A questo punto viene verificato nuovamente, senza riscontrare errori e si procede con la versione *0.2.0*.\
  Un’ultima fase di approvazione viene poi effettuata e superata, producendo quindi la prima versione ufficiale del documento, ovvero la versione *1.0.0*.